\section{Forord}

Dette er vores bachelorprojekt, som vi har lavet i perioden 3.
februar til 16. juni 2014. Vi har skrevet det hos Datalogisk Institut
ved Københavns Universitet i samarbejde med Rigshospitalet. Vores
hovedvejleder har været Adjunkt Sune Darkner med ekstern vejleder PhD,
PET/MR fysiker Adam Espe Hansen.

Vi startede dette projekt med faglige kompetencer på linje med, hvad
man kan forvente af en datalogistuderende på tredje år. Det vil sige
ingen reel erfaring med billedebehandling og maskinlæring. På begge
felter har vi i løbet af projektet tilegnet os viden om metoder og
teknikker, som vi sidenhen har benyttet.

Vi har i løbet af projektet opdaget, at nogle af vores indledende
beslutninger ikke har været optimale, og nogle af dem har vi, grundet
projektets tidsramme, ikke været i stand til at udbedre.

Vi vil gerne takke PHD Flemming Andersen, Rigshospitalet, for at komme på
projektet og løbende vejledning. Vi vil gerne takke MSc Claes Ladefoged,
Rigshospitalet, for stor assistance under projektet, og flere af de
scripts vi benyttede, er lavet af ham. Tak skal det også lyde til Overlæge
Ian Law, Rigshospitalet, for at tage sig tid til at se på vores resultater
og give feedback.
Endelig skal der lyde tak til Lektor Francois Bernard Lauze, DIKU, for
hjælp med udformning af projektet og indledende vejledning.


