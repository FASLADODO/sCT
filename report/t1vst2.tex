\subsection{T1/T2}

Ved et MR scan bliver der optager flere billede-sekvenser, blandt dem er T1-sekvensen, og T2 sekvensen, som måler mangetiseringen af legemet på forskellig vis. Hver sekvens har sine fordele, men oftest har Rigshospitalet brugt T1-sekvenserne til diagnosticering, derfor producerer de dem også i højere opløsning. Til gengæld er visse vævstyper mere fremtrædene på T2-billederne, specielt ventriklerne og væsken ved det yderste af hjernen. Ved sCT er T2-sekvensen en fordel da den skaber større kontrast til knoglen, og formindsker misklassificering omkring ventriklerne. Derfor brugte Johannsonn et al. T2 sekvenser i deres forsøg.

Rigshospitalet har dog bedre T1-sekvenser. De optager flere slices og dækker mere af hovedet. Det er specielt et problem, at T2-sekvensen ofte mangler den øverste og nederste del af kraniet og endda hjernen. Derfor har der været et ønske om at teste brugen af T1 frem for T2.

Ved starten af projektet benyttede vi T1-sekvenserne, men vi måtte konstatere at brug af T1 sekvensen i stedet for T2 resulterede i væsentlig misklassifikation omkring ventriklerne, hjerneskallen blev for tyk, og fragmenter af knogle kunne også observeres i selve hjernemassen. De samme ting kan også observeres ved T2 sekvensen, men i meget mindre grad.

På grund af disse observationer har vi valgt ikke at rekonstruere PET billeder ved hjælp af sCT baseret på T1 sekvensen - vi mente ikke det var den væsentlige tidsinvestering værd.

T2-sekvensernes lave kvalitet har dog også påvirket de fremstillede sCT. Da T2 mangler toppen af kraniet og typisk det øverste af hjernen mangler der data til at udregne yderområderne. Resultatet er større usikkerhed i toppen og bunden af kraniet. I nogle tilfælde mangler dele af knoglen helt på sCT billedet. 

T2-sekvensen stopper typisk midt i lillehjernen, og det har en tydeligt effekt på sCT, hvor der går en “streg” igennem det nederste af kraniet hvilket kan ses på figur~\ref{sct_problemer}. 

Når vi rekonstruerer sCT trænet med T2-sekvenser oplever vi relativt store udsving i lillehjernen, formentlig grundet ukorrekthed i sCT’et i den region. På nogle af vores PET-difference billeder kan man se værdier i det øverste af kraniet, som går over 20 \%, hvilket teknisk set ikke gør noget, men nogle gange går det også ned i hjernen, og så er det et problem.

Vi har ikke forsøgt at håndtere problemerne forårsaget af T2’ens lave kvalitet, da det er et valg fra Rigshospitalets side ikke at gøre den bedre. Hvis metoden viser sig at være god, kan sekvensen fremover optages i god kvalitet. Det vil tage lidt ekstra tid for hver patient, men det er stadig hurtigere end at foretage en ekstra skanning.

Johansson et al. har senere publiseret en artikel hvori de konkludere at T2 sekvensen kan udelades~\cite{bettersCT}.  Det betyder at Rigshospitalet nok kan undgå at lave T2 i høj opløsning, og dermed spare tid i scanneren. Vi har ikke forsøgt at undlade det i vores implementering.